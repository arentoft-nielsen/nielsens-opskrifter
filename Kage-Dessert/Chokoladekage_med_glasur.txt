Chokoladekage:
*************

Ingredienser:


250 g mel
400 g sukker
90 g kakao
2 tsk bagepulver
1½ tsk natron
1 tsk salt
1 tsk kaffepulver
2½ dl mælk
1 dl olie (ikke kraftigt smagende)
2 æg
2 tsk (med top) vanilla
2½ dl kogende vand


Fremgangsmåde:

Ovnen forvarmes til 180º. 2 springforme (22 cm) smøres med smør og drysses let med mel.

Bland mel, sukker, kakao, bagepulver, natron, salt, vanilla og kaffepulver grundigt i en stor skål.

Tilsæt mælk, olie, æg til melblanding og omrør med pisker på mellemhastighed til alt er blandet. Nedsæt hastigheden og tilsæt kogende vand til dejen.
Fortsæt med at piske i ca. 1 minut for at få lidt luft i dejen.

Fordel dejen ligeligt imellem de 2 forme. Bag i 30-35 minutter, indtil en tandstik stukket ind i midten af kagen kommer næsten ren ud.

Tag kagerne ud af ovnen og lad dem køle i 10 minutter. Herefter skal de afkøles fuldstændigt.

*************************

Overtræk:

75 g usaltet smør
175 g mørk chokolade i små stykker
300 g flormelis
1 spsk gylden sirup
125 ml creme fraiche
1 tsk vanilla


Si flormelis ned i en skål.

Smelt smør og chocolade forsigtigt. Tilsæt sirup hertil, derefter creme fraiche og vanilla.

Herefter røres sukker i blandingen, hvis konsistens nu kan justeres med lidt kogende vand eller mere sukker.

Læg den ene kage med toppen nedad på en kagetallerken. Fordel 1/3 af glasuren jævnt herover. Den anden bund lægges ovenpå og trykkes let ned.

Overtræk herpå toppen med yderligere 1/3 af glasuren, og til sidst fordeles den resterende glasur på siderne af kagen.
