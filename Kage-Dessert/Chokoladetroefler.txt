http://chokoladefan.dk/chokoladeopskrifter/konfekt-opskrifter/chokoladetrofler/
http://himmelske-kager.blogspot.com/search/label/Chokolade%20tr%C3%B8fler
http://www.joyofbaking.com/ChocolateTruffles.html
http://www.cookingforengineers.com/recipe/195/Chocolate-Truffles

*************************************************************************************

Chokoladetrøfler - grundopskrift.
Opskriften rækker til ca. 50 trøffelkugler

300 g. mørk chokolade
250 ml. piskefløde
evt. 1 tsk vanilla
1 dl. kakaopulver til overtræk
50 konfektforme 

Hæld fløden i en tykbundet gryde og varm langsomt. Lad fløden koge ind, til der er ca. 200 ml. tilbage – i et par minutter.
Skru ned for varmen og tilsæt chokoladen (samt vanille) i små stykker. Rør rundt, til chokoladen er smeltet.  

Hæld massen over i en skål og sæt i køleskabet i en times tid.  Form små kugler af trøffelmassen og rul i kakaopulver.
Læg dem i små konfektforme og opbevar på køl i en tætsluttende beholder.

*************************************************************************************
Chokoladetrøfler med lakrids - af Johan Bülow

200g mørk chokolade, 62% el. højere
1 dl piskefløde 
2 spsk. lakridspulver 
15g blødt smør 

2 dl kakaopulver til oertræk.

Hak chokoladen - stykkerne må ikke være for store.
Varm fløden op til kogepunktet, og kom lakridspulver i. Pisk til sidst smør i.
Hæld halvdelen fløden over chokoladen, og lad det stå i ½ minut. Rør gradvis fløden og chokoladen sammen til en tyk masse.
Sæt trøffelmassen koldt i nogle timer.

Tril små runde trøfler, som afkøles igen.
Rul dem i rigelig med kakaopulver eller overtræk med chokolade.
Kom evt. lidt lakridspulver på toppen. Opbevar trøflerne køligt indtil brug. 

*************************************************************************************

Trøfler med chili og appelsin (Mørkt chokoladeovertræk med guld støv)
ca. 25 stk.

160 g lys chokolade
80 ml fløde
Revet skal af 1 appelsin
1 tsk chilipasta (start med det halve og smag dig frem, da der er stor forskel på chilipastaer)
Mørk chokolade til overtræk
Pynt

Hak chokoladen meget fint. Chokoladestykkerne må ikke være for store, for så er de svære at få smeltet.
Vask appelsinen grundigt og riv skallen ned i chokoladen. Tilsæt også chilipastaen. Varm fløden op til kogepunktet.
Tilsæt 80 ml kogende fløde til chokoladen (gør det evt. ved at afveje 80 g fløde).
Husk at varme mere fløde end det du skal bruge, da noget af fløden vil fordampe under opvarmningen.
Fløden må ikke blive for lunken, så sørg endelig for, at den er kogende når du tilsætter den.
Rør fløden og chokoladen sammen til den tyk masse. Lad skålen stå til massen er tyk og sej.
Fyld massen i en sprøjtepose og sprøjt toppe ud på bagepapir, der er ca. på størrelse med en valnød.
Lad toppene tørre natten over, evt et helt døgn. Når toppene er tørre, rulles de til kugler og overtrækkes med mørk chokolade.
Pynten kan varieres i det uendelige. Til disse trøfler har jeg valgt guldstøv.

*************************************************************************************

Slåentrøfler:

200g god mørk chokoloade (ca. 70%)
75 ml fløde
25g (usaltet smør)
75g udstenede slåen
2 spsk slåensnaps 
* 100g mørk chokolade til overtræk

Læg bagepapir i en form.

Slåen køres i en blender med snapsen eller hakkes meget fint.

Hæld smør og fløde i en lille gryde og bring det langsomt i kog. Der skal røres konstant.
Lad det simre i et minuts tid og tag det så af varmen.
Knæk chokoladen ned i fløden og rør til det hele er smeltet.
Derefter iblandes slåenblandingen.

Hæld massen i formen og afkøl i køleskabet i et par timer.

Herefter formes vha. et par teskeer nogle passende kugler af massen, som sættes på en tallerken med bagepapir over.
Afkøles igen i ½ times tid i køleskabet.

Smelt chokoladen til overtræk og vend kuglerne heri. Placeres igen på bagepapir.
Chokoladen skal nu have lov til at størkne ved rumtemperatur.
Herefter kan trøflerne lægges i en dåse og opbevares på køl.
