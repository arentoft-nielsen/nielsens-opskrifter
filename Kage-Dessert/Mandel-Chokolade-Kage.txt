75 g mel
300 g mandler
200 g mørk blokchokolade
150 g rørsukker
50 g brun farin
175 g smør
4 æg
1½ tsk vanillesukker

Tænd din ovn og sæt temperaturen på 180 gr. C. Læg et stykke bagepapir i en springform.

Hæld smør og sukker i en røreskål og pisk det grundigt.

Tilsæt æg - ét efter ét og pisk videre. Pisk pisk pisk. Alt hvad du kan.

Hæld mandler og mel i en foodprocessor, 

og kør det fuldstændigt til krummer.

Hæld mandelmelet i røreskålen sammen med vanillesukker.

Så er det chokoladens tur - kværn den til krummer.

Op i røreskålen med chokoladen og vend dejen sammen.

Hæld dejen i din springform.
Læg et stykke foldet bagepapir over formen - ellers bliver kagen for mørk under bagningen.
Sæt det hele i ovnen og bag kagen 1 time.

Lad kagen køle af, før du tager den ud af formen og skærer et stykke.
Og der er ingen grund til at have travlt - den er lige konfektagtig og lækker flere dage frem.
