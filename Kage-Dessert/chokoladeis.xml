<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Chokoladeis</navn>
  <ingredienser>
    <ing>125 g mørk chokolade, min. 66% kakao</ing>
    <ing>½ stang god vanilje</ing>
    <ing>2½ dl sødmælk</ing>
    <ing>2½ dl piskefløde</ing>
    <ing>15 g kakaopulver</ing>
    <ing>70 g æggeblommer (ca. 4 stk.)</ing>
    <ing>120 g sukker</ing>
  </ingredienser>
  <metode>
    <met>Hak chokoladen fint, og kom den i en skål. Flæk vaniljestangen, skrab kornene ud, og kom vaniljekorn og -bælg i en lille tykbundet gryde sammen med mælk, fløde og kakaopulver. Bring det i kog.</met>
    <met>Pisk imens æggeblommer med sukker i en skål, til det er ensartet. Hæld først lidt af den varme mælkefløde over de sammenpiskede æggeblommer under konstant piskning for at vænne dem til varmen. Hæld derefter resten af den varme mælkefløde i. Hæld det hele tilbage i gryden, og lad cremen legere og tykne ved svag varme og under omrøring med en gummidejskraber, til den når en temperatur på 85° – cremen må ikke komme i kog! Brug et digitaltermometer til at kontrollere temperaturen.</met>
    <met>Hæld straks den varme creme igennem en sigte over den hakkede chokolade, og rør med en gummidejskraber, til massen er ensartet. Sæt skålen i et iskoldt vandbad, og afkøl cremen hurtigt. Hæld cremen i en tætsluttende beholder, og stil den i køleskabet, til den er helt kold.</met>
    <met>Kør cremen til is i en ismaskine – indfrysningstiden varierer fra maskine til maskine, så kig til ismassen en gang imellem, og stop, når den har fået en fast og cremet konsistens a la softice. Kom ismassen i en tætsluttende beholder, og opbevar den i fryseren, til du skal servere den.</met>
  </metode>
  <tips>
    <tip>Hvis isen har stået længe i fryseren og er blevet meget fast, så lad den temperere ca. 30 minutter i køleskabet før servering.</tip>
  </tips>
</DOC>
