<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Cookies med brunet smør</navn>
  <ingredienser>
    <ing>220 g smør, brunet</ing>
    <ing>180 g brun farin</ing>
    <ing>160 g sukker</ing>
    <ing>1 tsk vaniljesukker</ing>
    <ing>2 store æg, stuetemperatur</ing>
    <ing>340 g mel</ing>
    <ing>1 tsk natron</ing>
    <ing>½ tsk bagepulver</ing>
    <ing>½ tsk flagesalt</ing>
    <ing>250 g mørk chokolade eller (100 g mørk chokolade, 75 g mælkechokolade og 75 g hvid chokolade)</ing>
  </ingredienser>
  <metode>
    <met>Smelt smørret i en gryde ved middelvarme. Når det er smeltet, falder vallen til bunds, og her skal du skrue lidt op for varmen med konstant omrøring. Nu begynder smørret at bruse, og farven skifter langsomt til en brun karamelfarve. Dit smør må ikke brænde på, så sørg for at tage det af varmen, når det har en kraftig smag og duft af nødder.</met>
    <met>Lad smørret køle inden, inden du fortsætter.</met>
    <met>Kom sukker, brun farin og smør i en skål, og pisk det godt sammen til en luftig masse.</met>
    <met>Pisk æggene i dejen et ad gangen.</met>
    <met>Sigt mel, vaniljesukker, bagepulver og natron i en anden skål, tilsæt salt, og bland det godt sammen.</met>
    <met>Kom melblandingen i massen, så den hænger nogenlunde sammen. Tilsæt chokoladestykker, og rør det lidt rundt.</met>
    <met>Form din dej til ca. 16 kugler, der vejer 70 g hver. Stil kuglerne på køl i 30 minutter, inden du bager dem.</met>
    <met>Stil cookiekuglerne på en bageplade med bagepapir. Hold rigtig god afstand, da dejen flyder ud.</met>
    <met>Forvarm ovnen til 180 grader. Lad dem bage i ca. 10 minutter. Tag dem ud, drys med lidt flagesalt, og lad dem slutteligt afkøle på bagepladen i ca. 10 min, inden de flyttes.</met>
  </metode>
</DOC>
