<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Kartoffelbåde - ekstra sprøde</navn>
  <ingredienser>
    <ing>1½ kg kartofler</ing>
    <ing>2 l vand</ing>
    <ing>20 g køkkensalt (ca. 1½ spsk)</ing>
    <ing>1 tsk natron (el. bagepulver)</ing>
    <ing>4-5 spsk olivenolie</ing>
    <ing>evt. 5-6 tsk krydderier (fx rosmarin, timian, paprika, 4-5 fed hvidløg)</ing>
    <ing>¾ tsk fint salt</ing>
    <ing>peber</ing>
  </ingredienser>
  <metode>
    <met>Skræl kartoflerne, og skær dem i grove både eller stykker.</met>
    <met>Bring vandet i kog i en gryde, og tilsæt salt og natron og derefter kartoflerne. Kog dem i 9-10 minutter.</met>
    <met>Forvarm ovnen til 200 grader varmluft imens. Hvis du vil tilsætte krydderier, så forbered en krydderolie, så krydderierne ikke bliver brændt af i ovnen: Kom olien i en lille gryde, og varm den op til middel varme. Tilsæt presset hvidløg og krydderurter. Lad det stege et par minutter, til hvidløget er blevet gyldent. Hæld det igennem en si. Gem både olie og ristede krydderier.</met>
    <met>Hæld vandet fra kartoflerne efter kogning, og lad dem dampe lidt af i et par minutter. Fordel halvdelen af krydderolien i en skål, hæld kartoflerne i. Resten af olien samt fint salt og peber fordeles over. Ryst kartoflerne rundt, så de bliver lidt snaskede i overfladen. Fordel dem godt på en bageplade beklædt med bagepapir - de skal ligge adskilt, så brug evt. 2 plader.</met>
    <met>Bag kartoflerne i ovnen i ca. 40-60 minutter - til de er sprøde og gyldne. Vend rundt i kartoflerne nogle gange undervejs (første gang efter ca. 20 min.), så de bliver sprøde på alle sider.</met>
    <met>Når kartoflerne er færdige, tages de ud og kommes i en skål. Hæld de gemte ristede krydderurter over, og vend rundt. Serveres straks.</met>
  </metode>
</DOC>
