<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Langtidsbraiseret rådyrbov</navn>
  <ingredienser>
    <ing>2 rådyrbove</ing>
    <ing>2-3 løg</ing>
    <ing>1 pk bacon</ing>
    <ing>4 fed hvidløg</ing>
    <ing>5 stilke blegselleri</ing>
    <ing>2 gulerødder</ing>
    <ing>1-2 porrer</ing>
    <ing>1 spsk peberkorn, 3 laurbærblade, 2 kviste timian, 5 knuste enebær - i tepose</ing>
    <ing>3 dl mørk øl</ing>
    <ing>1 tsk salt</ing>
    <ing>1 ds hakket tomat</ing>
    <ing>(evt. cocktailpølser)</ing>
  </ingredienser>
  <metode>
    <met>Skær de groveste hinder og fedt af bovene - husk at fjerne kirtlen i fedtkanten øverst. Del bovene i knæleddet. Olier bovene og brun dem på bagepapir i ovnen ved høj varme.</met>
    <met>Steg baconen til den slipper fedtet. Skær grønsagerne i grove stykker og brun nu på panden. Når de er næsten færdigbrunede, tilsættes krydderier. Tilsæt tomat og øl og kog panden af.</met>
    <met>Læg halvdelen af grønsagerne i en stegeso og placer bovene ovenpå. Husk godt med salt og peber på kødet. Fordel resten af grønsagerne ovenpå og læg låget på.</met>
    <met>Sæt det i ovnen i 6 timer ved 100 grader. Pil kødet fra knoglerne. Jævn saucen, og tilfør evt. ekstra væde, så der bliver en passende mængde i forhold til kødet. Smag til med salt og peber og evt lidt ribsgele. Læg kødet tilbage i saucen.</met>
    <met>Serveres med kartoffelmos eller brune ris.</met>
  </metode>
</DOC>
