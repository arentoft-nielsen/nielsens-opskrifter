Rådyrleverpostej
****************

Ingredienser:

500 g dyrelever
250 g fersk spæk
2 løg
3-4 ansjoser eller små benfri sild  
    
Opbagning: 
50 g smør
1 dl mel
3–4 dl mælk
3 æg
3 tsk salt
½ tsk pepper
eventuelt ½ tsk. allehånde og/el. ¼ tsk. stødte nelliker 

Smørret smeltes i en kasserolle.
Inden det bliver brunt, tilsættes melet, som kun lige skal røres sammen med smørret til en fast bolle.
Så tilsættes mælken langsomt, indtil der fremkommer en fast hvid sovs, som skal afkøles. 

I mellemtiden hakkes lever og spæk to til fire gange sammen med løg og ansjoser/sild. 

Når sovsen er kold, blandes den med det hakkede lever og spæk mm.
Til sidst tilsættes krydderier og æg under kraftig piskning. 
Levermassen hældes op i en smurt form. Bacon eller røget flæsk kan eventuelt anbringes på toppen. 

Leverpostejen skal bages i vandbad ved 170 – 180 grader C i 50 – 60 minutter. 

Hvis det er nødvendigt, kan overfladen efterbrunes et par minutter på 200 grader eller grill, lige inden postejen tages ud af ovnen. 

Leverpostejen er velegnet til nedfrysning. 

Tips:

Man kan også blande dyreleveren med svine- eller kalvelever i et hvilket som helst forhold, der når op på de 500 gram lever til denne portion. 

*******************************************************************


Leverpostej
***********

Ingredienser:

   OPBAGNING:
   75 gram smør
   85 g groft rugmel
   3½ dl sødmælk

   KRYDDERI:
   2/3 tsk. stødt sort peber
   1½ tsk. groft salt
   1/3 tsk. sukker
   2/3 tsk. stødt allehånde
   1/4 tsk. stødt muskat

   INDHOLD:
   500 g kalvelever
   250 g spæk
   1 mellemstort løg
   1 fed hvidløg
   ½ spsk. ansjoser
   lidt frisk salvie
   1 æg
   
Smelt smør. Tilsæt rugmel. Rør. Tilsæt mælk lidt ad gangen. Rør.

Kør lever, spæk, hvidløg, løg og salvie igennem kødhakker.
Tilsæt krydderiblanding og rør godt igennem.

Tilsæt dette til opbagningen. Rør.
Tilsæt æg. Rør.

Når massen er rørt godt sammen, hældes det hele i aluforme.

Ovn forvarmes 170 grader.
Aluforme sættes i gastrobakker, der hældes vand i gastrobakker og det hele bages i ca. 90 minutter.

Bagetid kan variere meget! Kontrol efter 80 minutter er en god ide. 