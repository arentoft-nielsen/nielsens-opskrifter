<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Lagemodnet vildtspegepølse</navn>
  <ingredienser>
    <ing>2 kg vildtkød</ing>
    <ing>1 kg svinekød</ing>
    <ing>600 g svinerygspæk</ing>
    <ing>2 tsk. druesukker</ing>
    <ing>starterkultur</ing>
    <ing>evt. 1 g ascorbinsyre/natriumascorbat</ing>
    <ing>4 tsk peber</ing>
    <ing>4 tsk koriander</ing>
    <ing>½ tsk ingefær</ing>
    <ing>1½ tsk rosmarin</ing>
    <ing>6 g fint malet enebær</ing>
    <ing>evt. 25 g hvidløgspulver</ing>
    <ing>40 g fint salt</ing>
    <ing>40 g nitritsalt</ing>
  </ingredienser>
  <ingredienser2>
    <subheader>alternativ krydring</subheader>
    <ing>21 g hvid peber</ing>
    <ing>3 g koriander</ing>
    <ing>21 g 4 slags peber</ing>
    <ing>3 g ingefær</ing>
    <ing>3 g kardemomme</ing>
    <ing>6 g chiliflager</ing>
    <ing>6 g oregano</ing>
    <ing>15 g hvidløgspulver</ing>
  </ingredienser2>
  <metode>
    <met>Skalfrosset kød og spæk hakkes på 4-6 mm skive og stilles på frys igen ½ times tid. Imens afmåles de øvrige ingredienser.</met>
    <met>Herefter røres kød og spæk først med druesukker og starterkultur og dernæst med krydderier. Starterkulturen sikrer en korrekt syrning, modning og fasthed af pølserne. Det hele æltes, og sidst tilsættes salt, som får kødet til at sætte sig.</met>
    <met>Farsen trykkes godt sammen for at fjerne luftlommer og stoppes meget fast i cellulosetarme el. okseskæver. Klem og vrid åbningen, så farsen føles fast og bind enden til.</met>
    <met>Pølserne lægges i saltlage (60 g/l, heraf 15 g nitritsalt/l), som fremstilles af lunkent drikkevand. Pølserne modnes heri 1 døgn pr. cm tarmdiameter ved 18–20°C.</met>
    <met>Herefter tages pølserne op af lagen, skylles med lunkent vand, aftørres, og eftermodnes i lukket rum uden træk i 2 døgn. Koldrøges derefter i intervaller fra et par timer og stigende over 5-8 dage, indtil de har fået 20-30 timers røg.</met>
    <met>Hænger til yderligere eftermodning i mindst 2-3 uger, før de er klar til brug.</met>
  </metode>
  <tips>
    <tip>Grundig rengøring af køkkenremedier og omhyggelig vask af hænder!</tip>
    <tip>For at få en mere fast pølse og for at undgå uønsket bakterievækst, skal kødet være så koldt som muligt, helst lige omkring 0 grader.</tip>
    <tip>Desuden kan man vælge at varmebehandle krydderierne for at fjerne eventuelle bakterier herfra.</tip>
    <tip>Når pølserne er stoppet, kan man veje en af dem, og det er passende, at de er svundet ca. 20% inden anvendelse.</tip>
  </tips>
</DOC>
