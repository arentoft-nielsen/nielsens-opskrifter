<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Rullepølse af nakkefilet</navn>
  <ingredienser>
    <ing>Nakkefilet, ca. 1,5 kg</ing>
    <ing>Salt (evt. 1/3 nitritsalt)</ing>
    <ing>Krydderier</ing>
    <ing>Løg</ing>
    <ing>Evt. hvidløg</ing>
    <ing>Gelatine (husblas)</ing>
  </ingredienser>
  <metode>
    <met>Nakkefileten afpudses og 'udrulles' ved at skære ca. 1/3 fra bunden og på tværs næsten igennem (stop 3 cm før). Skær så fra modsatte side midt ind i den resterende del, så der bliver et fladt stykke nakkefilet, som kan foldes.</met>
    <met>Først drysses kødet med lidt salt (ca. 1 spsk) indvendig og rulles sammen. Læg det i en saltlage (180 g salt pr. liter) og lad det stå tildækket i køleskabet 18-24 timer.</met>
    <met>Skyl rullepølsen let i koldt vand, aftør en smule, og krydr den efter ønske (se nedenfor). Fordel ca. 1 spsk af kryddermix over kødet. Første tredjedel af kødet holdes fri (det skal jo foldes ind over næste tredjedel og ville derfor få dobbelt krydderi).</met>
    <met>Fordel herefter løg over, og læg husblas eller drys gelatine oven på - dette gør at rullepølsen binder bedre sammen.</met>
    <met>Fold den nu sammen, så den ender op med at være nogenlunde som før, at du skar den ud. Bind en snor på langs med pølsen og derefter rundt om pølsen med ca. en tommelfingers afstand.</met>
    <met>Du kan nu koge den i 1 time og 15 minutter i en gryde. Du kan også gøre lidt mere ud af det og koge den i 80-90° vand i 1 time og 30 minutter. Så får du en saftigere pølse og mindre svind. Bruges der termometer koges til kernetemperatur på ca. 67°; så når temp. 70°, før den begynder at falde.</met>
    <met>Lad rullepølsen afkøle lidt i vandet, inden den lægges i en pose og presses let. Samlingen på pølsen lægges i siden. Vent en time, og forøg presset. Skal så stå på køl til næste dag, hvor den er klar til at blive spist eller nedfrosset.</met>
  </metode>
  <tips>
    <tip>Rullepølse kan laves af andet end slaget. Nakkefilet er mere mager, mere mør og kræver lidt mindre kogetid.</tip>
    <tip>En rullepølse skal ikke rulles – den skal lægges sammen i flade lag.</tip>
    <tip>Den traditionelle rullepølse: 1 spsk sort peber, 1 tsk stødt allehånde, evt. ½ tsk stødt ingefær el. muskatnød. Revet ell. finthakket løg. Brug ca. en strøget spiseskefuld krydderiblanding til 1 kg rå rullepølse.</tip>
    <tip>Peberrullepølse: Som ovenfor, men drys lidt grofthakket blandet peber (4 ell. ”5 slags peber”) indeni.</tip>
    <tip>Persillerullepølse : Krydr med lidt hvid peber og rigeligt hakket persille.</tip>
    <tip>Sønderjysk rullepølse : Krydr med sort peber, evt. lidt ingefær, og ca. 1 strøget spiseske spidskommen.</tip>
    <tip>http://www.grillguru.dk/forum/viewtopic.php?f=152&amp;t=3663</tip>
    <tip>http://fjordrejen.dk/?p=2727</tip>
  </tips>
</DOC>
