<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Vildtpølser</navn>
  <ingredienser>
    <ing>2 kg hakket vildsvinekød (el. alm. svinekød)</ing>
    <ing>1 kg hakket råvildt (hakkes to gange i kødhakkeren med en 3 mm-hulskive)</ing>
    <ing>½ kg hakket svinespæk</ing>
    <ing>20 g sukker</ing>
    <ing>15 g stødt hvidt peber</ing>
    <ing>5 g stødt muskatnød</ing>
    <ing>15 g paprika</ing>
    <ing>5 g kardemomme</ing>
    <ing>50 g kartoffelmel</ing>
    <ing>50 g natriumkaisenat (kasein - tørmælksprodukt)</ing>
    <ing>150 g rå løg (hakkes sammen med kødet)</ing>
    <ing>1 l koldt vand</ing>
    <ing>½ l mælk</ing>
    <ing>1 l kold grønsagssuppe</ing>
    <ing>75 g kogesalt</ing>
  </ingredienser>
  <metode>
    <met>Blandt farsen, krydderierne og væden godt sammen, eventuelt i en røremaskine. Tilsæt derefter saltet, og sørg for, at det bliver fordelt godt i farsen. Husk, at både det hakkede kød og væden skal være iskold, for at det hele skal kunne binde ordentligt sammen. Steg gerne en lille frikadelle af farsen på en pande, og smag efter, om du er tilfreds med smagen.</met>
    <met>Efter smag og behag kan du komme soltørrede tomater, hvidløg, karry, chili, ost, basilikum, eller hvad du synes, der smager godt, i farsen. Du kan også skifte den halve liter mælk ud med mærk øl. Mulighederne er utallige, kun fantasien sætter grænser.</met>
    <met>Lad derefter den rørte fars hvile i et kvarter. Kom så farsen i en pølsestopper, og kør den ud i den ønskede størrelse tarm. Drej pølserne af i den størrelse, du foretrækker, og kog dem derefter ved max 78 grader i ca. et kvarter. Ønsker du at ryge pølserne, skal de først hænge til tørre i ca. 1 time, derefter skal de i røgovnen (ved 75 grader) i ca. 1-1½ time.</met>
    <met>Efter du har kogt pølserne, skal de køles hurtigt ned i iskoldt vand. Det er med til at gøre pølsen mere sprødt, når den får dette kuldechok. Og så er du ellers klar til at tænde op i grillen!</met>
  </metode>
</DOC>
