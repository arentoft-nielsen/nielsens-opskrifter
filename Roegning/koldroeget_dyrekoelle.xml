<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Koldrøget dyrekølle</navn>
  <ingredienser>
    <ing>1 dyrekølle</ing>
    <ing>1½ l vand</ing>
    <ing>80 g fint salt</ing>
    <ing>25 g nitritsalt</ing>
    <ing>25 g sukker (el. brun farin)</ing>
    <ing>evt. krydderier (1½ tsk timian, 4 enebær, 6 peberkorn, 4 laurbærblade - knust, skal afkoges i lidt af vandet og sigtes)</ing>
  </ingredienser>
  <metode>
    <met>En dyrekølle udbenes og deles ved hinderne i inder-/yderlår samt klump (del først på indersiden ved hinden længst mod benets fremkant). Disse snøres/nettes (undgå helst at få lagt kødet dobbelt, men ellers saltes på forhånd i folden) og lægges i saltlage på køl i 3 døgn. Der skal bruges ca. kødets vægt i lage. Nemmest er at lægge kødet i en passende frysepose (8 l.), presse luften ud og lægge det i et kar. Vendes en gang eller to undervejs.</met>
    <met>Kødet tages op af lagen, duppes tørt og modnes/tørres i 2 døgn i køleskab el. flueskab (hvis udetemperaturen er passende, pas dog på at overfladen ikke tørrer for hurtigt i flueskab, så væden bliver fanget inde i kødet). Modning har til formål, at saltet fordeler sig i kødet, samt at det sætter sig lidt og afgiver noget af den væske, som det har opsuget i lagesaltningen. Overfladen skal herefter være ret tør; fugtige røgvarer tager dårligt imod røgningen.</met>
    <met>Derefter koldrøges 3 gange 10-12 timer v/ max 27 gr. Efter første røgning kan kødet fint hænge flere døgn imellem røgningerne.</met>
    <met>Ligger i køleskab og hviler/modner i et døgn eller to inden brug.</met>
  </metode>
  <tips>
    <tip>Nitritsalt øger holdbarheden og gør, at kødet ikke bliver gråt. Køkkensalt og nitritsalt 2:1/3:1.</tip>
    <tip>Saltlagen kan også laves kraftigere 15 baumegrader: 264 g salt (fx. 176 g fint salt + 88 g nitritsalt) + evt. 38 g sukker til 1½ liter vand (evt. halvt rødvin). Efterfølgende udvanding i 1 time pr. saltedøgn i koldt vand.</tip>
    <tip>http://www.mastergrill-smokeoven.dk/opskrift2.html</tip>
    <tip>http://grillklubben.dk/forum/viewtopic.php?f=70&amp;t=2714</tip>
  </tips>
</DOC>
