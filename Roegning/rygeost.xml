<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Rygeost</navn>
  <ingredienser>
    <ing>2 liter sødmælk</ing>
    <ing>2 dl kærnemælk</ing>
    <ing>evt. 6 dråber osteløbe</ing>
    <ing>2 tsk køkkensalt</ing>
  </ingredienser>
  <metode>
    <met>Mælken blandes i en gryde, og der kan tilsættes osteløbe. Mælkeblandingen opvarmes til 26 grader og hældes op i en skål, som står ved stuetemperatur i 24 timer.</met>
    <met>Herefter sigtes ostemassen over i et dørslag beklædt med viskestykke (el. en ny stofble/osteklæde), så vallen kan løbe fra, helst i køleskab. Efter 1½ time saltes med 1 tsk salt, og massen vendes over i en ny ble og lægges tilbage i dørslaget. Der saltes igen med 1 tsk salt, og ostemassen står til yderligere afdrypning i 5-8 timer, indtil massen er fast og osteagtig.</met>
    <met>Nu er osten klar til røgning. Dette kan ske i en stor grillstarter. Der lægges halm i bunden af røret, bedst er rug- eller havrehalm, som tændes nedefra. Når ilden er godt i gang, kvæles den noget med friske brændenælder og/eller andre friske krydderurter fra toppen af røret. En metalsigte med osten placeres på toppen af røret med et klæde over, mens den fede gul/blå røg udvikler sig. Ilden kan holdes ved lige med mere halm nedefra.</met>
    <met>Ostemassen røges efter behag i 3 – 10 minutter. Ostens overflade vil efter 6 - 9 minutters røgning få den karakteriskiske brune overflade.</met>
  </metode>
</DOC>
