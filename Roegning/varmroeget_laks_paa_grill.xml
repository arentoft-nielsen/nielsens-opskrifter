<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Varmrøget laks på grill</navn>
  <ingredienser>
    <ing>1 side laks</ing>
    <ing>2 limefrugter</ing>
    <ing>akaciehonning</ing>
    <ing>4-6 spsk salt</ing>
    <ing>4-6 spsk sukker (gerne rørsukker)</ing>
    <ing>røgsmuld (rødel)</ing>
  </ingredienser>
  <ingredienser2>
    <subheader>Dressing</subheader>
    <ing>2 dl creme fraiche</ing>
    <ing>1 bundt dild</ing>
    <ing>1 bundt purløg</ing>
    <ing>salt + peber</ing>
  </ingredienser2>
  <metode>
    <met>Mindst 2 timer inden grillning: Laksesiden (eller -stykker) duppes tør og drysses med lige dele salt og sukker i et jævnt lag over hele overfladen. Fisken stilles på køl i minimum 1 time men gerne 1½ - 2 timer. Pas på, den kan væske en del, så sørg for at den er i et fad eller lignende.</met>
    <met>Cirka 50 minutter inden servering tændes tændes grillen med ½ grillstarter-fuld briketter.</met>
    <met>Skyl overskydende salt og sukker af laksesiden under den kolde hane. Dup den tør. Placer laksen i en foliebakke eller på et stykke sølvpapir (evt. lagt dobbelt), hvor kanten er foldet op.</met>
    <met>Pres de 2 limefrugter og tilsæt lige så meget honning, som der er limesaft. Rør det godt sammen. Tag 2-3 spsk af lime/honning-blandingen fra til at pensle ud over hele laksesiden – resten skal gemmes til dressingen.</met>
    <met>Når kullene er klar, så hældes de ud i kuglegrillens ene side, således at cirka 1/3 af grillen er fyldt med kul. Gør røgesmuldet klart, tænd det flere steder, og sæt det ned i grillen (eller vent og smid det over kullene i fugtig tilstand).</met>
    <met>Placer laksen (stadig i foliebakke/på sølvpapir) i den side af grillen hvor der ikke er kul. Lad laksen stå sådan på grillen i 18-20 minutter eller indtil at laksen føles fast uden at være hård (så snart der begynder at komme små hvide klatter ud af laksen, så er den helt klar).</met>
    <met>Imens laksen er på grillen, kan dressingen blandes. Tag creme fraiche og bland den med den sidste del af honning/lime blandingen, som du stillede til side tidligere. Hak dild og purløg fint. Bland det i dressingen. Smag til med salt og peber. Dressingen skal have en let sur-sød smag, når den er klar.</met>
    <met>Når laksen er færdig, så anrettes den med det samme og serveres med dressingen og et stykke godt brød og salat.</met>
  </metode>
</DOC>
