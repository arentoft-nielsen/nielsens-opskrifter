<?xml version="1.0" encoding="UTF-8" standalone="yes"?>
<?xml-stylesheet type='text/xsl' href='../viewxml.xsl'?>
<DOC>
  <navn>Ghee - klaret smør</navn>
  <ingredienser>
    <ing>500 g smør</ing>
  </ingredienser>
  <metode>
    <met>Skær smørret i kvadrater, så det kan smelte hurtigere og mere jævnt. Sæt smørret til at smelte ved medium varme, omrør forsigtigt fra tid til anden.</met>
    <met>Snart dannes tykt, hvidt skum på overfladen, og smørret vil være lysegult og uigennemsigtigt. Fortsæt omrøring, indtil smørret begynder at boble, hvorefter varmen skrues ned til medium-lav.</met>
    <met>Lad smørret simre uden omrøring, der kommer bobler i det tykke skum, stigende i størrelse og antal. Herefter bliver skummet tyndere, og boblerne større og klarere. Snart vil mælkens faststoffer begynde at bundfælde og sætte sig på grydens bund og sider. Skrab bare siderne af gryden fra tid til anden for at hjælpe faststofferne med at synke til bunds.</met>
    <met>Nu begynder dit smør at klare; det bliver mere gennemsigtigt, boblerne bliver større, og skummet vil til sidst helt forsvinde. Smørret begynder nu at få en dejlig gylden farve, da faststofferne i bunden begynder at brune.</met>
    <met>Hold øje med smørret, og rør rundt, skrab siderne og bunden, så faststofferne ikke brænder fast i gryden. Til sidst begynder boblerne at blive meget større, og nu holdes der øje med, at smørret begynder at skumme med ganske små bobler for anden gang. Straks det sker, tages smørret af varmen og får lov til at sætte sig i et par minutter.</met>
    <met>Den færdige ghee tages nu fra bundfaldet med en sovseske og hældes på glas. Ghee'en kan også filtreres igennem en sigte foret med ostelærred/stofble.</met>
  </metode>
  <tips>
    <tip>Ghee kan opbevares ved rumtemperatur, op til flere måneder.</tip>
  </tips>
</DOC>
